# goit-js-hw-10

## Стартові файли

Завантажити [стартові файли](https://downgit.github.io/#/home?url=https://github.com/goitacademy/javascript-homework/tree/main/v2/10/src) з базовою розміткою та стилями завдання. 

Скопіювати їх собі в проєкт, повністю замінивши папку `src` у [parcel-project-template](https://github.com/goitacademy/parcel-project-template).

## Завдання - пошук країн
Створити фронтенд частину програми пошуку даних про країну за її частковою або повною назвою. 
Орієнтир - [`демо-відео`](https://user-images.githubusercontent.com/17479434/131147741-7700e8c5-8744-4eea-8a8e-1c3d4635248a.mp4) роботи програми.

### HTTP-запит
Використати публічний API [Rest Countries v2](https://restcountries.com/), а саме [ресурс name](https://restcountries.com/#api-endpoints-v3-name), який повертає масив об'єктів країн, що задовольнили критерій пошуку. Необхідне мінімальне оформлення елементів інтерфейсу.

Написати функцію `fetchCountries(name)`, яка робить HTTP-запит на [ресурс name](https://restcountries.com/#api-endpoints-v3-name) і повертає проміс з масивом країн - результатом запиту. Винести її в окремий файл `fetchCountries.js` і зробити іменований експорт.

### Фільтрація полів
У відповіді від бекенду повертаються об'єкти, велика частина властивостей яких не знадобиться. 
Щоб скоротити обсяг переданих даних, треба додати рядок параметрів запиту - таким чином цей бекенд реалізує фільтрацію полів. 
Слід ознайомитися з [документацією синтаксису фільтрів](https://restcountries.com/#filter-response).

Потрібні тільки наступні властивості:

* `name.official` - повна назва країни
* `capital` - столиця
* `population` - населення
* `flags.svg` - посилання на зображення прапора
* `languages` - масив мов

### Поле пошуку
Назву країни для пошуку користувач вводить у текстове поле `input#search-box`. 
HTTP-запити виконуються при введенні назви країни, тобто на події input. 
Але робити запит з кожним натисканням клавіші не можна, оскільки одночасно буде багато запитів 
і вони будуть виконуватися в непередбачуваному порядку.

Необхідно застосувати прийом Debounce на обробнику події і робити HTTP-запит через 300мс після того, як користувач перестав вводити текст. 
Використовувати слід пакет [`lodash.debounce`](https://www.npmjs.com/package/lodash.debounce).

Якщо користувач повністю очищає поле пошуку, то HTTP-запит не виконується, а розмітка списку країн або інформації про країну зникає.

Виконати санітизацію введеного рядка методом `trim()`, це вирішить проблему, коли в полі введення тільки пробіли, 
або вони є на початку і в кінці рядка.

### Інтерфейс
Якщо у відповіді бекенд повернув більше ніж 10 країн, в інтерфейсі з'являється повідомлення про те, що назва повинна бути специфічнішою. 
Для повідомлень слід використовувати [бібліотеку notiflix](https://github.com/notiflix/Notiflix#readme) і виводити такий рядок 
`"Too many matches found. Please enter a more specific name."`.

![example-of-interface](https://raw.githubusercontent.com/goitacademy/javascript-homework/main/v2/10/preview/country-list.png)

Достатньо, щоб застосунок працював для більшості країн. 
Деякі країни, як-от Sudan, можуть створювати проблеми, оскільки назва країни є частиною назви іншої країни - South Sudan. 
Не потрібно турбуватися про ці винятки.

### Обробка помилки
Якщо користувач ввів назву країни, якої не існує, бекенд поверне не порожній масив, а помилку зі статус кодом `404` - не знайдено. 
Якщо це не обробити, то користувач ніколи не дізнається про те, що пошук не дав результатів. 
Необхідно додати повідомлення `"Oops, there is no country with that name"` у разі помилки, використовуючи [бібліотеку notiflix](https://github.com/notiflix/Notiflix#readme).

![example-of-error](https://raw.githubusercontent.com/goitacademy/javascript-homework/main/v2/10/preview/error-alert.png)

Врахувати те, що fetch не вважає 404 помилкою, тому необхідно явно відхилити проміс, щоб можна було зловити і обробити помилку.




